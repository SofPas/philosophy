                                           # Το Δαχτυλίδι Του Γύγη
        Το <δαχτυλίδι του Γύγη> αποτελεί ένα νοητικό πείραμα, που πρωτοεμφανίστηκε στο έργο “Πολιτεία” του Πλάτωνα (375π.Χ.).
Στο βιβλίο αυτό, ο Πλάτωνας διατυπώνει δύο τελείως διαφορετικές απόψεις πάνω στη δικαιοσύνη, συγκεκριμένα για το αν 
είναι ένα ανθρώπινο δημιούργημα για μια καλύτερη λειτουργεία της κοινωνίας, το οποίο διδάσκεται, αλλά τηρείται 
μόνο όταν το υποκείμενο είναι υπό παρακολούθηση, και άρα υπάρχει η περίπτωση να υποστεί κριτική αν οι πράξεις του δεν 
ακολουθούν τον στερεοτυπικό ορισμό του τι είναι αποδεχτό και τι όχι, ή αν πρόκειται για ένα αληθινό συναίσθημα και 
ένστικτο του ανθρώπου, που ξεπερνάει τον εγωιστικό πειρασμό του καθενός να σκέφτεται μόνο το προσωπικό του συμφέρον, 
και όχι τις αρνητικές επιπτώσεις που οι πράξεις του μπορούν να προκαλέσουν στους άλλους.

        Το ερώτημα είναι: “Αν σας δινόταν ένα μαγικό δαχτυλίδι, το οποίο θα σας έκανε αόρατο, και μπορούσατε να κάνετε 
οτιδήποτε θέλετε χωρίς να το μάθει κανείς, πώς θα χρησιμοποιούσατε τη δύναμή του;” Για να εκπροσωπήσει τις δύο αυτές 
ακραίες απόψεις, και να τονίσει την αντιπαράθεση μεταξύ τους, ο Πλάτωνας χρησιμοποιεί τον παλιό του δάσκαλό, τον Σωκράτη, 
και τον Γλαύκωνα, ένα φανταστικό πρόσωπο. Ο Σωκράτης ισχυρίζεται ότι η δικαιοσύνη δεν είναι μόνο ό,τι οι άνθρωποι στην 
εξουσία ορίζουν, αλλά κάτι το πολύ πιο βαθύ και περίπλοκο, που δεν εξαρτάται από την προσωπική ωφέλεια. Ο Γλαύκωνας, 
κυνικός και δύσπιστος, από την άλλη, μας διηγείται μια τελείως διαφορετική ιστορία και αμφισβητεί την απόλυτη ειλικρίνεια 
και αίσθηση δικαιοσύνης των ανθρώπων, στην οποίο ο Σωκράτης πιστεύει τόσο. Υποστηρίζει λυπόν, ότι την στιγμή που οι δυνάμεις 
του δαχτυλιδιού εμφανιζόταν, ο καθένας θα παραμελούσε ό,τι ηθικό δίδαγμα άκουσε ποτέ κατά διάρκεια της ζωής του, και θα 
ακολουθούσε μόνο τα θέλω του και το προσωπικό του συμφέρον. Στην περίπτωση που όντως υπήρχε κάποιος άνθρωπος που θα 
παραμελούσε τον εγωισμό του και δεν θα χρησιμοποιούσε την δύναμη αυτή για κακό οποιουδήποτε είδους, τότε πρόκειται αναμφίβολα 
για κάποιον ανόητο! 

	      Αυτό που σύναψα παραπάνω είναι ένα από τα σπουδαιότερα έργα πάνω σε ένα θέμα που κατά τη γνώμη μου οι άνθρωποι δεν
μελετάνε αρκετά. Όλοι μας θα έπρεπε να θέτουμε τέτοιες ερωτήσεις στον εαυτό μας, όχι για το χατίρι κάποιου άλλου, αλλά για να
κατανοήσουμε έστω λίγο καλύτερα εμάς τους ίδιους. Με αυτές τις ερωτήσεις, ξεθάβουμε μια πιο "σκοτεινή" πλευρά του εαυτού μας, 
και αυτό μπορεί αναμφίβολα να είναι οδυνηρό και πολλές φορές στενάχωρο και απογοητευτικό. Όμως η αλήθεια είναι ότι χωρίς αυτές 
τις σκέψεις, αυτές τις εσωτερικές συζητήσεις, όταν αυτή η "άσχημη" πλευρά μας εμφανίζεται, δεν ξέρουμε πως να την
διαχειριστούμε. Πολλές φορές μάλιστα, δεν την αναγνωρίζουμε καν. Πιστεύω πως ο καθένας θα έπρεπε να αφιερώσει χρόνο στον
προσδιορισμό των αρχών του, στο τι θέλει να είναι και το πως μπορεί να το πετύχει. Όλοι πέφτουμε σε πειρασμό, και όλοι μας
έχουμε το αίσθημα της δικαιοσύνης, σε κάποιον βαθμό. Γι’ αυτό και πιστεύω ότι στην πραγματικότητα, οι δύο απόψεις αυτές είναι
το ίδιο αλλόκοτες. Ο άνθρωπος είναι απρόβλεπτο και διπολικό ον. Και το πραγματικό ερώτημα είναι, ποια πλευρά θα δείξουμε.
Από την νεαρή μας ηλικία μας μαθαίνουν να κρύβουμε την "άσχημη" πλευρά μας, να προσποιούμαστε ότι δεν υπάρχει καν.
Και κάπως έτσι, με το πέρασμα των χρόνων, την ξεχνάμε. Αν όμως, απελευθερωνόμασταν από το βλέμμα και την κριτική των άλλων,
αυτή η πιεσμένη πλευρά θα είχε πολύ μεγαλύτερη ανάγκη για απελευθέρωση απ' ότι αν την είχαμε δουλέψει όπως έπρεπε. Να λοιπόν 
γιατί νομίζω ότι οι περισσότεροι άνθρωποι θα χρησιμοποιούσαν αυτές τις δυνάμεις για κακό σκοπό. Ωστόσο, αυτοί που μελέτησαν
πραγματικά τον εαυτό τους, με κάθε του ελάττωμα, θα ήταν πολύ λιγότερο πιθανόν να μην καταλάβουν το πως αυτές οι πράξεις
πάνε ενάντια στην ηθική, τις αρχές, και την ανθρωπιά τους.
